{"data":{"markdownRemark":{"html":"<p>OGRÓD BOTANICZNY UNWERSYTETU WROCŁAWSKIEGO</p>\n<p>Ogród Botaniczny jest wyspą zieleni, różnorodności i piękna umiejscowioną w centrum miasta, u stóp gotyckich świątyń Ostrowa Tumskiego. Powstał w roku 1811 na gruzach zburzonych fortyfikacji miejskich, stając się pierwszą botaniczną placówką nowo założonego Uniwersytetu Wrocławskiego oraz miejscem odwiedzin miłośników przyrody i ogrodnictwa. Jest drugim pod względem wieku uniwersyteckim ogrodem w Polsce. W roku 1974 został wpisany do rejestru zabytków, a od roku 1994 znajduje się w obrębie historycznego centrum miasta, objętego szczególną ochroną konserwatorską. </p>\n<p>Zapraszamy do odwiedzenia Ogrodu Botanicznego – romantycznego miejsca, w którym gra barw, zapachów i kształtów roślin wprawia odwiedzających w zachwyt, dając ukojenie i możliwość atrakcyjnego odpoczynku oraz poznania ciekawych przedstawicieli świata roślin. W Ogrodzie można zobaczyć rośliny ze wszystkich części świata, rozmaitych stref klimatycznych i siedlisk, a także podziwiać wiele odmian roślin ozdobnych. Starodrzew Ogrodu obejmuje aż 28 pomników przyrody. Natomiast bogate zbiory roślin, w tym wzorcowe Kolekcje Narodowe, sprawiają, że Ogród odgrywa ważną rolę naukowo-badawczą i dydaktyczną. Stanowi także jedną z największych atrakcji turystycznych Wrocławia. Zwiedzanie tego fascynującego, napawającego radością miejsca jest doskonałą sposobnością do skorzystania z dobroczynnych właściwości roślin wykorzystywanych w HORTITERAPII (łac. hortus – ogród; gr. therapeuein – opiekować się, oddawać cześć, a w szerszym znaczeniu – leczyć). Od dziesięcioleci wiadomo, że rośliny wspomagają leczenie, wzmacniają nasz organizm, pobudzają zmysły i wyobraźnię oraz dają ukojenie. Ogród realizuje liczne projekty edukacyjne i promocyjne. Jednym z ważniejszych działań jest aktywizacja zawodowa osób niepełnosprawnych i przystosowanie Ogrodu Botanicznego do ich potrzeb. Projekt ten jest realizowany pod hasłem Twój Ogród – Otwarty i Nieograniczony TO – ON! we współpracy ze Stowarzyszeniem Bratniej Pomocy “Odd Fellows” w Rzeczpospolitej Polskiej oraz Fundacją “Pomóżmy Dzieciom Niepełnosprawnym w Wierzbicach i Osobom Starszym”.</p>\n<p>Oddziałem Ogrodu Botanicznego jest Arboretum Wojsławice w Niemczy (50 km na południe od Wrocławia), znane od lat z bogatej kolekcji różaneczników i azalii, rzadkich gatunków drzew i krzewów iglastych i liściastych oraz ogrodu bylinowego z największą w Europie kolekcją liliowców (ponad 3 tys. odmian). Do Arboretum należy też wystawa geologiczna GEOretum, Galeria, w której odbywają się wystawy czasowe, i tereny rekreacyjne z placem zabaw dla dzieci.</p>\n<p>Adres:\nOgród Botaniczny Uniwersytetu Wrocławskiego\nul. Sienkiewicza 23\n50-335 Wrocław\ntel. (71) 322 59 57\nfax (71) 322 44 83\ne-mail: ob@uwr.edu.pl\nstrona internetowa: www.ogrodbotaniczny.wroclaw.pl </p>\n<p>Rok założenia: 1811 (drugi – po Ogrodzie Botanicznym Uniwersytetu Jagiellońskiego w Krakowie – najstarszy ogród botaniczny w Polsce).\nPowierzchnia: 7,4 ha (+ 62 ha Arboretum Wojsławice w Niemczy)\nLiczba taksonów: ok. 12 000\nKasy: od ul. Sienkiewicza i Kanonii.\nDojazd autobusami: A, C, N, 111, 128, tramwajami: 2, 6, 8, 9, 10, 11, 17, 23.\nOtwarty codziennie od 29 marca do 31 października w godz. 9–19, szklarnie i Panorama Natury 10–18.</p>\n<p>Działy: systematyki roślin, arboretum, alpinarium, roślin wodnych i bagiennych, gruntowych roślin ozdobnych, edukacji przyrodniczej; szklarnie ekspozycyjne, akwaria. Najcenniejsze kolekcje: tropikalne rośliny słodkowodne, sukulenty, ananasowate, różaneczniki i azalie, gatunki i odmiany bluszczu, rośliny ozdobne.\nWystawa paleontologiczna Panorama Natury, obrazująca rozwój przyrody ożywionej od prekambru do czwartorzędu – seanse co pół godziny od 10 do 17.</p>","frontmatter":{"date":"2018-04-25","title":"Ogórd Botaniczny Uniwersytetu Wrocławskiego","tags":["fundacja","niepodległa"],"cover":{"childImageSharp":{"fluid":{"base64":"data:image/jpeg;base64,/9j/2wBDABALDA4MChAODQ4SERATGCgaGBYWGDEjJR0oOjM9PDkzODdASFxOQERXRTc4UG1RV19iZ2hnPk1xeXBkeFxlZ2P/2wBDARESEhgVGC8aGi9jQjhCY2NjY2NjY2NjY2NjY2NjY2NjY2NjY2NjY2NjY2NjY2NjY2NjY2NjY2NjY2NjY2NjY2P/wgARCAANABQDASIAAhEBAxEB/8QAGAAAAwEBAAAAAAAAAAAAAAAAAAIDBAX/xAAXAQADAQAAAAAAAAAAAAAAAAAAAQIE/9oADAMBAAIQAxAAAAHnVd9MZiQz/8QAGRAAAgMBAAAAAAAAAAAAAAAAAAIBEiEx/9oACAEBAAEFAtNUtInXbLH/xAAUEQEAAAAAAAAAAAAAAAAAAAAQ/9oACAEDAQE/AT//xAAUEQEAAAAAAAAAAAAAAAAAAAAQ/9oACAECAQE/AT//xAAWEAADAAAAAAAAAAAAAAAAAAABECD/2gAIAQEABj8Cgr//xAAcEAACAgIDAAAAAAAAAAAAAAAAAREhMUFhcZH/2gAIAQEAAT8h6PwVDjUkG2Ikjs0GORtNH//aAAwDAQACAAMAAAAQCN//xAAWEQEBAQAAAAAAAAAAAAAAAAAAARH/2gAIAQMBAT8QZH//xAAWEQEBAQAAAAAAAAAAAAAAAAAAESH/2gAIAQIBAT8Qla//xAAbEAEBAAMAAwAAAAAAAAAAAAABEQAhUTFhcf/aAAgBAQABPxALYjesJOlfIaMLtFbsuXOl96MDc45CB+5zhy5//9k=","aspectRatio":1.5012722646310432,"src":"/dumna/static/06098a7fc69d2e3b50cc9d814d872be9/e1f38/ogrod.jpg","srcSet":"/dumna/static/06098a7fc69d2e3b50cc9d814d872be9/b6cc5/ogrod.jpg 480w,\n/dumna/static/06098a7fc69d2e3b50cc9d814d872be9/abaa0/ogrod.jpg 960w,\n/dumna/static/06098a7fc69d2e3b50cc9d814d872be9/e1f38/ogrod.jpg 1180w","srcWebp":"/dumna/static/06098a7fc69d2e3b50cc9d814d872be9/e6543/ogrod.webp","srcSetWebp":"/dumna/static/06098a7fc69d2e3b50cc9d814d872be9/e99c3/ogrod.webp 480w,\n/dumna/static/06098a7fc69d2e3b50cc9d814d872be9/8b029/ogrod.webp 960w,\n/dumna/static/06098a7fc69d2e3b50cc9d814d872be9/e6543/ogrod.webp 1180w","sizes":"(max-width: 1180px) 100vw, 1180px"},"resize":{"src":"/dumna/static/06098a7fc69d2e3b50cc9d814d872be9/44a84/ogrod.jpg"}}}}}},"pageContext":{"isCreatedByStatefulCreatePages":false,"pathSlug":"/post_one","prev":null,"next":{"frontmatter":{"path":"/post_two","title":"Oficjalne otwarcie Ogrodu Botanicznego Uniwersytetu Wrocławskiego","tags":["fundacja","niepodległa"]}}}}